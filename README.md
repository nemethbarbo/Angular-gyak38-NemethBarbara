Junior FrontEnd fejlesztő – Angular 
Code Challenge
A következő feladatokat Angular felhasználásával oldjuk meg a következők szerint: 
- A megoldáshoz hozzunk létre egy új repot GitHubon, majd osszuk meg a következő 
felhasználóval: blahutlorant
- Az esztétikus megjelenítéshez használjunk Bootstrapet!
- Az adatkötéseket és az eredmény megvalósítását tetszőleges módon megvalósíthatjuk!
- A megoldást egy projekten belül, komponenseken belül valósítsuk meg az órai 
gyakorláshoz hasonló módon!

1. Feladat: Számítsuk ki a háromszög kerületét a három oldala alapján!

2. Feladat: Készítsünk alkalmazást, amely egy felhasználónévről eldönti jó –e a formátuma!
Nem tartalmazhat speciális karaktereket csak alulvonást, számot vagy angol karaktert. 
Minimum 4, maximum 15 lehet a hosszúsága.

3. Feladat: Hozzunk létre interface-t Diak néven! Az adatszerkezetben a diák nevét, 
magasságát és súlyát tároljuk. Készítsünk osztályt, melyben a diakok változó egy olyan 
tömb, amely illeszkedik a fenti interface szerkezetére és a következő adatokat tartalmazza:
Teszt Elek – 180 – 80
Gipsz Jakab – 175 - 81
Kovács Kázmér – 190 - 99
Liszt Elek – 169 - 70
Nap Pali – 190 - 89
Kukor Ica – 160 - 70
a. Ki a legmagasabb a csoportban?
b. Mennyi az átlag magasság?
c. Ki a legsoványabb a csoportban?
d. Kérjünk be egy nevet, majd írjuk ki az adatait (ha nincs ilyen diák, akkor arról is 
adjunk tájékoztatást)!
e. Kérjünk be egy magasságot, majd listázzuk a legalább ilyen magas diákokat
